{pagestart page 10 in document pdf/Byte_av_namn.pdf }VALL
KAMMAR
KAMMARRÄTTEN
I SUNDSVALL
DOM
2019-12-04
Meddelad i Sundsvall
Dok.Id 184491
Postadress
Box 714
851 21 Sundsvall
KLAGANDE
Håkan Kinnonen, 19650328-7150
Bäckan 17
785 62 Djurmo
MOTPART
Sida 1 (3)
Mål nr 709-19
Skatteverket
ÖVERKLAGAT AVGÖRANDE
Förvaltningsrätten i Faluns dom den 27 februari 2019 i mål nr 457-19,
se bilaga A
SAKEN
Ändrad stavning av efternamn
KAMMARRÄTTENS AVGÖRANDE
Kammarrätten avslår överklagandet.
Besöksadress
Södra Tjärngatan 2
Telefon
060-18 66 00
Telefax
Expeditionstid
måndag - fredag
08:00-16:00
E-post: kammarrattenisundsvall@dom.se
www.kammarrattenisundsvall.se
{pageend page 10 in document pdf/Byte_av_namn.pdf}{pagestart page 10 in document pdf/Byte_av_namn.pdf }KAMMARRÄTTEN
I SUNDSVALL
DOM
YRKANDEN M.M.
Sida 2
Mål nr 709-19
Håkan Kinnonen vidhåller sitt yrkande om att få ändra stavningen av
efternamnet till Kinnunen. Han anför i huvudsak följande. Enligt en sökning
på Eniro finns det tio personer i Sverige som heter Kinnonen. Åtta av dessa
tillhör hans släkt. Samtidigt finns det 750 personer som heter Kinnunen.
Han lyckades inte med motsvarande sökning i Finland, men är ganska
övertygad om att ingen heter Kinnonen där. Den ändring han ansökt om har
godkänts i minst två fall, troligtvis fler eftersom han saknade några
släktingar när han sökte på Kinnonen. U uttalas alltid, eller i alla fall oftast,
o på finska. Han och hans familj har alltid uttalat sitt efternamn med u
eftersom de talar svenska. Han bifogar ett fotografi av sina farföräldrars
gravsten som bevis för att släkten stavade efternamnet med u för två
generationer sedan.
Skatteverket anser att överklagandet ska avslås och anför i huvudsak att
den begärda stavningsändringen påverkar namnets uttal och visuella intryck
och att det därför inte kan anses vara samma efternamn.
SKÄLEN FÖR KAMMARRÄTTENS AVGÖRANDE
För att en namnändring inte ska anses som byte till ett annat efternamn
krävs enligt 13 § andra stycket punkten 1 lagen (2016:1013) om
personnamn att det är fråga om en enkel stavningsändring som inte
förändrar namnets uttal. Enligt förarbetena till lagen (prop. 2015/16:180
s.104) får stavningsändringen, för att det ska röra sig om en enkel ändring,
inte innebära att namnet uppfattas som ett nytt namn, som t.ex. när namnen
trots stor språklig likhet uppfattas olika visuellt.
{pageend page 10 in document pdf/Byte_av_namn.pdf}{pagestart page 10 in document pdf/Byte_av_namn.pdf }KAMMARRÄTTEN
I SUNDSVALL
DOM
Sida 3
Mål nr 709-19
Den begärda ändringen, som innebär att ett o byts mot ett u, medför inte att
det visuella intrycket av namnet ändras på ett sådant sätt att det uppfattas
som ett nytt namn. Det finns inte heller något annat som talar för att det inte
skulle vara fråga om en enkel stavningsändring i den mening som avses i
lagen om personnamn.
Den finns dock en uttalsmässig skillnad mellan o och u, vilket även
bekräftas av vad Håkan Kinnonen själv uppger i sitt överklagande. En
ändring av stavningen från Kinnonen till Kinnunen skulle därmed förändra
namnets uttal, varför ändringen inte kan beviljas med stöd av 13 § andra
stycket punkten 1 lagen om personnamn. Överklagandet ska därför avslås.
HUR MAN ÖVERKLAGAR, se bilaga B (formulär 1).
Anders Odmark
kammarrättsråd
ordförande
Petra Ebbing
kammarrättsråd
referent
Sara Poulsen
tf. kammarrättsassessor
{pageend page 10 in document pdf/Byte_av_namn.pdf}{pagestart page 10 in document pdf/Byte_av_namn.pdf }Bilaga A
Sida 1 (4)
Mål nr
2019-02-27
457-19
Meddelad i Falun
FÖRVALTNINGSRÄTTEN DOM
I FALUN
KLAGANDE
1. Håkan Kinnonen, 19650328-7150
2. Camilla Kinnonen, 19670127-7227
3. Sara Kinnonen, 19900320-1168
4. Robin Kinnonen, 19880129-7170
MOTPART
Skatteverket
ÖVERKLAGADE BESLUT
Skatteverkets beslut (fyra stycken) 2018-12-17, dnr 18 51719572,
18 51719581, 18 51719557 och 18 51719560
SAKEN
Ändrad stavning av efternamn
FÖRVALTNINGSRÄTTENS AVGÖRANDE
Förvaltningsrätten avslår överklagandet.
Dok.Id 244015
Postadress
Box 45
Besöksadress
Kullen 4
Telefon
023-383 00 00
S-791 21 Falun
Telefax
023-383 00 80
Expeditionstid
måndag-fredag
E-post: forvaltningsratteni falun@dom.se
www.forvaltningsrattenifalun.domstol.se
08:00-12:00
13:00-16:00
{pageend page 10 in document pdf/Byte_av_namn.pdf}{pagestart page 10 in document pdf/Byte_av_namn.pdf }FÖRVALTNINGSRÄTTEN
DOM
I FALUN
BAKGRUND
Håkan, Camilla, Sara och Robin Kinnonen ansökte om ändrad stavning av
sitt efternamn från Kinnonen till Kinnunen. De anförde att den nuvarande
stavningen blev fel i samband med att Håkan Kinnonens far kom till Sverige
och att de redan alltid stavar enligt ansökan i alla sammanhang som inte har
med folkbokföringen att göra.
Skatteverket menade att den begärda namnändringen inte kunde godtas som
en enkel stavningsändring och avslog därför ansökningarna. En ändring från
Kinnonen till Kinnunen påverkade enligt Skatteverket namnets uttal och vi-
suella intryck. Det kunde därför inte anses vara fråga om samma efternamn.
YRKANDEN M.M.
Håkan, Camilla, Sara och Robin Kinnonen vidhåller sin ansökan och
anför. Uttalet kommer inte att ändras eftersom de alltid har uttalat sitt namn
Kinnunen. Det är vanligare att de får frågan om namnet verkligen stavas
med o än att någon uttalar deras namn med o. Stavningsändringen är av
enkel beskaffenhet. Det kan inte bli enklare än att byta ett o mot ett u.
Två släktingar har gjort samma stavningsändring. De angav samma orsak
och ändringen gick igenom. Av inlämnade handlingar (certifikat m.m.)
framgår att stavningen med u används redan nu. Det är bara när det gäller
sådant som kommer från folkbokföringen som efternamnet stavas med o.
Skatteverket vidhåller sina beslut och lämnar följande upplysning. Om kla-
gandena kan visa att det önskade efternamnet har funnits i deras släkt i rakt
uppstigande led i minst två generationer och det inte var mer än fyra gene-
rationer tillbaka som någon i släkten bar namnet, räknat fr.o.m. personens
föräldrar, finns möjlighet att komma in med en ny ansökan till Skatteverket
för att få saken prövad.
Sida 2
457-19
{pageend page 10 in document pdf/Byte_av_namn.pdf}{pagestart page 10 in document pdf/Byte_av_namn.pdf }FÖRVALTNINGSRÄTTEN
DOM
Sida 3
457-19
I FALUN
SKÄLEN FÖR AVGÖRANDET
Rättsliga utgångspunkter
Av 13 § andra stycket lagen (2016:1013) om personnamn framgår att en
person får ändra sitt efternamn, utan att det anses som byte till ett annat
efternamn, bl.a. genom en enkel stavningsändring som inte ändrar namnets
uttal.
I lagens förarbeten anges bl.a. följande. Stavningsändringar kan vara av
olika karaktär. En stavningsändring kan vara sådan att den påverkar efter-
namnets uttal, t.ex. en ändring från Lövdal till Lovdal. En stavningsändring
kan dock även vara sådan att den inte alls ändrar efternamnets uttal, t.ex.
en ändring från Lövdal till Löwdal eller Lövdahl. Att det ska vara fråga
om en enkel ändring innebär att utrymmet att ändra namnets stavning är
begränsat även om ändringen inte påverkar namnets uttal. I första hand
avses byte eller tillägg av någon bokstav eller strykning eller tillägg av ett
bindestreck mellan namnen i ett dubbelt efternamn. Exempelvis kan en
sökande ändra sitt namn från Jansson till Janson, Janzon eller Jahnsson.
En sökande kan även ändra sitt namn från Andersson-Lind till Andersson
Lind. Om det är fråga om en mer omfattande eller komplicerad stavnings-
ändring, är det ett byte till ett annat efternamn. För att det ska röra sig om
en enkel ändring får ändringen inte innebära att namnet uppfattas som ett
nytt namn. Det kan vara fallet om namnen trots stor språklig likhet uppfattas
olika visuellt. En stavningsändring får inte heller innebära en mer betydande
avvikelse från gängse stavningsbruk (prop. 2015/16:180 s. 104).
Förvaltningsrättens bedömning
Ett finskspråkigt uttal av Kinnunen har stora likheter med ett svenskspråkigt
sätt att läsa Kinnonen. Inte i något av språken uttalas dock Kinnunen och
Kinnonen på samma sätt av personer som eftersträvar ett uttal som överens-
stämmer med det skrivna. Den begärda ändringen bedöms därför innebära
{pageend page 10 in document pdf/Byte_av_namn.pdf}{pagestart page 10 in document pdf/Byte_av_namn.pdf }FÖRVALTNINGSRÄTTEN
DOM
I FALUN
ett ändrat uttal. Det är då inte fråga om en sådan stavningsändring som kan
beviljas med stöd av 13 § andra stycket lagen om personnamn. Skattever-
kets beslut ska därför stå fast.
Upplysningsvis vill förvaltningsrätten tillägga att domstolen i detta mål inte
kan pröva om den begärda ändringen är genomförbar med stöd av någon an-
nan bestämmelse i lagen.
HUR MAN ÖVERKLAGAR, se bilaga (FR-03).
Lennart Andersson
rådman
Sida 4
457-19
{pageend page 10 in document pdf/Byte_av_namn.pdf}{pagestart page 10 in document pdf/Byte_av_namn.pdf }✓ SVERIGES DOMSTOLAR
Bilaga 1
Hur man överklagar
FR-03
Vill du att beslutet ska ändras i någon del kan
du överklaga. Här får du veta hur det går till.
Överklaga skriftligt inom 3 veckor
Tiden räknas oftast från den dag som du fick
del av det skriftliga beslutet. I vissa fall räknas
tiden i stället från beslutets datum. Det gäller
om beslutet avkunnades vid en muntlig
förhandling, eller om rätten vid förhandlingen
gav besked om datum för beslutet.
För part som företräder det allmänna (till
exempel myndigheter) räknas tiden alltid från
beslutets datum.
Observera att överklagandet måste ha kommit
in till domstolen när tiden går ut.
Vilken dag går tiden ut?
Sista dagen för överklagande är samma veckodag
som tiden börjar räknas. Om du exempelvis fick
del av beslutet måndagen den 2 mars går tiden ut
måndagen den 23 mars.
Om sista dagen infaller på en lördag, söndag eller
helgdag, midsommarafton, julafton eller nyårs-
afton, räcker det att överklagandet kommer in
nästa vardag.
Så här gör du
1. Skriv förvaltningsrättens namn och
målnummer.
2. Förklara varför du tycker att beslutet ska
ändras. Tala om vilken ändring du vill ha
och varför du tycker att kammarrätten ska
ta upp ditt överklagande (läs mer om
prövningstillstånd längre ner).
3. Tala om vilka bevis du vill hänvisa till.
Förklara vad du vill visa med varje bevis.
Skicka med skriftliga bevis som inte redan
finns i målet.
4. Lämna namn och personnummer eller
organisationsnummer.
Lämna aktuella och fullständiga uppgifter
om var domstolen kan nå dig: postadresser,
e-postadresser och telefonnummer.
Om du har ett ombud, lämna också
ombudets kontaktuppgifter.
5. Skicka eller lämna in överklagandet till
förvaltningsrätten. Du hittar adressen i
beslutet.
Vad händer sedan?
Förvaltningsrätten kontrollerar att överklagan-
det kommit in i rätt tid. Har det kommit in för
sent avvisar domstolen överklagandet. Det
innebär att beslutet gäller.
Om överklagandet kommit in i tid, skickar
förvaltningsrätten överklagandet och alla
handlingar i målet vidare till kammarrätten.
Har du tidigare fått brev genom förenklad
delgivning kan även kammarrätten skicka brev
på detta sätt.
Anvisningar för överklagande FR-03 - Överklagandetid 3 v - PT Producerat av Domstolsverket, Avd. för domstolsutveckling ⚫ 2018-11
www.domstol.se
Sida 1 av 2
{pageend page 10 in document pdf/Byte_av_namn.pdf}{pagestart page 10 in document pdf/Byte_av_namn.pdf }Anvisningar för överklagande FR-03 - Överklagandetid 3 v - PT Producerat av Domstolsverket, Avd. för domstolsutveckling 2018-11
Prövningstillstånd i kammarrätten
När överklagandet kommer in till kammar-
rätten tar domstolen först ställning till om
målet ska tas upp till prövning.
Kammarrätten ger prövningstillstånd i fyra
olika fall.
• Domstolen bedömer att det finns
anledning att tvivla på att förvaltnings-
rätten dömt rätt.
• Domstolen anser att det inte går att
bedöma om förvaltningsrätten dömt rätt
utan att ta upp målet.
• Domstolen behöver ta upp målet för att
ge andra domstolar vägledning i rätts-
tillämpningen.
• Domstolen bedömer att det finns
synnerliga skäl att ta upp målet av någon
annan anledning.
Om du inte får prövningstillstånd gäller det
överklagade beslutet. Därför är det viktigt att i
överklagandet ta med allt du vill föra fram.
Vill du veta mer?
Ta kontakt med förvaltningsrätten om du har
frågor. Adress och telefonnummer hittar du på
första sidan i beslutet.
Mer information finns på www.domstol.se.
www.domstol.se
Sida 2 av 2
{pageend page 10 in document pdf/Byte_av_namn.pdf}{pagestart page 10 in document pdf/Byte_av_namn.pdf }Bilaga B
Bilaga
HUR MAN ÖVERKLAGAR
Den som vill överklaga kammarrättens avgörande ska skriva till Högsta
förvaltningsdomstolen. Skrivelsen ställs alltså till Högsta förvaltningsdomstolen men
ska skickas eller lämnas till kammarrätten.
Överklagandet ska ha kommit in till kammarrätten inom tre veckor från den dag då
klaganden fick del av beslutet. Om beslutet har meddelats vid en muntlig förhandling,
eller det vid en sådan förhandling har angetts när beslutet kommer att meddelas, ska
dock överklagandet ha kommit in inom tre veckor från den dag domstolens beslut
meddelades. Tiden för överklagande för det allmänna räknas dock från den dag
beslutet meddelades.
Om sista dagen för överklagande infaller på en lördag, söndag eller helgdag, midsommar-,
jul- eller nyårsafton, räcker det att skrivelsen kommer in nästa vardag.
För att ett överklagande ska kunna tas upp i Högsta förvaltningsdomstolen krävs att
prövningstillstånd meddelas. Högsta förvaltningsdomstolen lämnar prövningstillstånd om
det är av vikt för ledning av rättstillämpningen att överklagandet prövas eller om det finns
synnerliga skäl till sådan prövning, såsom att det finns grund för resning eller att målets
utgång i kammarrätten uppenbarligen beror på grovt förbiseende eller grovt misstag.
Om prövningstillstånd inte meddelas står kammarrättens beslut fast. Det är därför viktigt att
det klart och tydligt framgår av överklagandet till Högsta förvaltningsdomstolen varför man
anser att prövningstillstånd bör meddelas.
Skrivelsen med överklagande ska innehålla följande uppgifter;
1. den klagandes namn, person-/organisationsnummer, postadress, e-postadress och telefonnummer till
bostaden och mobiltelefon. Dessutom ska adress och telefonnummer till arbetsplatsen och eventuell annan
plats där klaganden kan nås för delgivning lämnas om dessa uppgifter inte tidigare uppgetts i målet. Om
klaganden anlitar ombud, ska ombudets namn, postadress, e-postadress, telefonnummer till arbetsplatsen
och mobiltelefonnummer anges. Om någon person- eller adressuppgift ändras är det viktigt att anmälan
snarast görs till Högsta förvaltningsdomstolen
2. det beslut som överklagas med uppgift om kammarrättens namn, målnummer samt dagen för beslutet
3. de skäl som klaganden vill åberopa för sin begäran om att få prövningstillstånd
4. den ändring av kammarrättens beslut som klaganden vill få till stånd och skälen för detta
5. de bevis som klaganden vill åberopa och vad han/hon vill styrka med varje särskilt bevis.
DV 681
Formulär 1
{pageend page 10 in document pdf/Byte_av_namn.pdf}